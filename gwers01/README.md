Gwers 01
========

Croeso i'r wers gyntaf!

Dyma'r cam cyntaf i ddysgu rhaglennu gyda Javascript. A'r elfen gyntaf o raglennu i ni archwilio yw'r *variable*. 

Mae *variables* yn ffordd o storio tamaid o wybodaeth. Er engraifft, gall Facebook storio dy enw mewn *variable* ar gyfer ei arddangos ar y dudalen. 

Yn yr engraifft hon, rydan ni'n storio enw answyddogol Jeff Lebowski yn y variable `enw`.

Mae `var` yn cyhoeddi i Javascript bod *variable* newydd ar y ffordd. Fe'i ddilynir gan y *variable*, `enw` yn yr achos hwn. 

Yna mae'r arwydd `=`, sy'n nodi bod y gwerth *(value)* sy'n dilyn am gae ei storio yn y *variable*. I orffen mae'r gwerth ei hun `"The Dude"`, mewn dyfynodau, gyda'r symbol `;` i ddynodi diwedd y linell.

Gan ddefnyddio y ffrwythiant *(function)* `print()` gallwn ddweud i'r cyfrifiadur i brintio gwerth `enw` i'r sgrîn.

Nodiadau
--------

Gellir defnyddio `print()` gyda *variables* neu gyda testun mewn dyfynodau, e.e. `print('mei')`. Byddwn yn edrych yn fanylach ar *functions* yn hwyrach ymlaen. 

Mae'r linellau sy'n dechrau â // yn cael eu galw'n *sylwadau* neu *comments*. 

Pan bydd Javascript yn darllen y ffeil, bydd yn gwybod i anwybyddu'r llinellau hyn. Maent ar gyfer pobol, ac nid peiriannau!

Ar gyfer *comment* hir iawn, gellir creu block drwy ddechrau gyda `/*` a gorffen â `*/`.

    /*
	  Dyma block o sylwadau
	  Gallant fynd ar fwy nag un llinell
	  ayyb
	 */